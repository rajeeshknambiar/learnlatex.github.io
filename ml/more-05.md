---
layout: "lesson"
lang: "ml"
title: "കൂടുതലറിയാൻ: പ്രമാണവര്‍ഗങ്ങളുപയോഗിച്ച് രൂപകല്പനയെ സ്വാധീനിക്കുന്നതു്"
description: "ലാറ്റെക്കിൽ പ്രത്യേകാവശ്യങ്ങള്‍ക്കു വേണ്ടിയുള്ള സവിശേഷമായ പ്രമാണവര്‍ഗങ്ങളെപ്പറ്റി
കൂടുതൽ വിവരങ്ങൾ ഈ പാഠം നല്കും."
toc-anchor-text: "കൂടുതലറിയാൻ: പ്രമാണവര്‍ഗങ്ങളുപയോഗിച്ച് രൂപകല്പനയെ സ്വാധീനിക്കുന്നതു്"
---

## ജേണൽ പ്രബന്ധങ്ങള്‍ക്കായുള്ള വര്‍ഗങ്ങൾ

പല അക്കാദമിക ജേണലുകളും പ്രബന്ധം സമര്‍പ്പിക്കാനുള്ള ലാറ്റെൿ പ്രമാണവര്‍ഗങ്ങൾ ലഭ്യമാക്കാറുണ്ടു്.
അന്തിമമായി ജേണലിൽ പ്രസിദ്ധീകരിക്കപ്പെടുന്ന രൂപകല്പനയോട് അടുത്തുനില്ക്കുന്ന പ്രമാണങ്ങളുണ്ടാക്കാൻ
ഇവ ഉപകരിക്കും (ഉപയോഗിക്കുന്ന അക്ഷരസഞ്ചയങ്ങളു മറ്റും മാറാം, പക്ഷേ). പൊതുവേ പ്രസാധക
കാര്യാലയത്തിൽ നിന്നു് നേരിട്ടായിരിക്കും അവ ലഭ്യമാക്കുക; അതിനകത്ത് എന്തൊക്കെ സൗകര്യങ്ങൾ
ലഭ്യമാണെന്നുള്ള പ്രസക്തവിവരങ്ങൾ അവിടെ നിന്നു് കിട്ടും. അവയിൽ പലതും [സീടാൻ](https://ctan.org)
സംഭരണിയിലും ലാറ്റെൿ വിതരണങ്ങളിലും ലഭ്യവുമാണു്.


## അവതരണങ്ങള്‍ക്കായുള്ള വര്‍ഗങ്ങൾ

പ്രത്യേക പരിചരണം വളരെയധികം ആവശ്യമുള്ള ഒരു മേഘലയാണു് അവതരണങ്ങൾ (പ്രസന്റേഷൻ).
`slides` എന്ന വര്‍ഗം എഴുതപ്പെട്ടത് 'സാമ്പ്രദായിക' അച്ചടി സ്ലൈഡുകളുണ്ടാക്കാനാണു്, സ്ക്രീനിൽ
അവതരിപ്പിക്കുന്നതിനുള്ള പ്രത്യേകതകൾ അതു് പിന്തുണയ്ക്കുന്നില്ല. അതിനു വേണ്ടി പ്രത്യേകമായാണ് വിപുലമായി
ഉപയോഗിക്കപ്പെടുന്ന `beamer`, `powerdot` എന്ന രണ്ടു വര്‍ഗങ്ങൾ വികസിപ്പിച്ചത്. `beamer`
ആണു് കൂടുതൽ പ്രചാരത്തിലുള്ളതു്, അതെങ്ങനെ ഉപയോഗിക്കാമെന്നുള്ളതിന്റെ ഒരുദാഹരണം നോക്കാം:

```latex
\documentclass{beamer}
\usepackage[T1]{fontenc}
\begin{document}

\begin{frame}
  \frametitle{A first frame}
  Some text
\end{frame}

\begin{frame}
  \frametitle{A second frame}
  Different text
  \begin{itemize}
    \item<1-> First item
    \item<2-> Second item
  \end{itemize}
\end{frame}

\end{document}
```

രണ്ടു് പ്രധാന ആശയങ്ങൾ ഇതിലുണ്ട്. ഒന്നു് — പ്രമാണത്തിനെ 'ചട്ടക്കൂടുകൾ' (ഫ്രെയിം) ആയാണ് `beamer`
വിഭജിക്കുന്നത്, അവ ഓരോന്നും ഒന്നോ അതില്‍ക്കൂടുതലോ സ്ലൈഡുകൾ (താളുകള്‍) ഉണ്ടാക്കും. രണ്ടു് — താളുകൾ
'അല്പാല്പമായി' പ്രത്യക്ഷപ്പെടുത്താനുപയോഗിക്കാവുന്ന പുതിയ ചില ലാറ്റെൿ ആജ്ഞകൾ `beamer` നല്കുന്നുണ്ട്.
അതൊരു മികച്ച സൗകര്യമാണു്, പക്ഷേ നമുക്കിവിടെ വിസ്തരിക്കാവുന്നതിലധികം സങ്കീര്‍ണ്ണമാണു്: കൂടുതൽ മനസ്സില്ലാക്കാൻ
ഈ [ബ്ലോഗ് താൾ](https://www.texdev.net/2014/01/17/the-beamer-slide-overlay-concept/)
സന്ദര്‍ശിക്കുക.

## ചിത്രങ്ങള്‍ക്കായുള്ള വര്‍ഗങ്ങൾ

നിങ്ങള്‍ക്ക് (ധാരാളം പാഠഭാഗമുള്ള) ഒരു ചിത്രം ലാറ്റെൿ ഉപയോഗിച്ച് നിര്‍മ്മിക്കേണ്ട ചില അവസങ്ങളുണ്ടായേക്കാം.
മിക്കവാറും ഒരു താളിൽ ഈ ഉള്ളടക്കം മുഴുവനായും നിറഞ്ഞു നില്ക്കുകയായിരിക്കും നിങ്ങള്‍ക്കു വേണ്ടതു്. അതിനു്
ഏറ്റവുമെളുപ്പം [`standalone`](https://ctan.org/pkg/standalone) എന്ന വര്‍ഗം ഉപയോഗിക്കുന്നതാണു്.
താളിന്റെ വലുപ്പം ഉള്ളടക്കത്തിനനുസരിച്ച് അതു് സ്വയം ക്രമീകരിച്ചുതരും.

```latex
\documentclass{standalone}
\usepackage[T1]{fontenc}
\begin{document}
A simple document: this will be a very small box!
\end{document}
```
