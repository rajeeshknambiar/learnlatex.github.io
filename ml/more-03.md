---
layout: "lesson"
lang: "ml"
title: "കൂടുതലറിയാൻ: ലാറ്റെൿ പ്രമാണത്തിന്റെ അടിസ്ഥാന ഘടന"
description: "ലാറ്റെൿ പ്രവര്‍ത്തിപ്പിക്കുന്നതെങ്ങനെ, അതുപയോഗിക്കുന്ന സവിശേഷ അക്ഷരങ്ങൾ ഏതൊക്കെ, പിഡിഎഫ് പ്രമാണത്തിൽ അവ എങ്ങനെ ഉള്‍പ്പെടുത്താം എന്നിവയെക്കുറിച്ചു് കൂടുതൽ വിവരങ്ങൾ ഈ പാഠത്തിൽ മനസ്സിലാക്കാം."
toc-anchor-text: "കൂടുതലറിയാൻ: ലാറ്റെൿ പ്രമാണത്തിന്റെ അടിസ്ഥാന ഘടന"
---

## ലാറ്റെൿ പ്രവര്‍ത്തനം

[മുമ്പു് വിശദീകരിച്ചതു പോലെ](lesson-02), ലാറ്റെൿ പ്രമാണങ്ങൾ വെറും ടെക്സ്റ്റ് ഫയലുകളാണ്.
ഇതു പരിശോധിക്കാൻ നിങ്ങളുടെ ആദ്യ ലാറ്റെൿ പ്രമാണം ഒരു ലളിതമായ ടെക്സ്റ്റ് എഡിറ്റർ (ഉദാ:
വിന്‍ഡോസിലെ നോട്ട്പാഡ്) ഉപയോഗിച്ച് തുറന്നു നോക്കുക. സൂചകപദങ്ങളുടെ നിറങ്ങളൊഴികെ ഒരു
നിര്‍ദ്ദിഷ്ട ലാറ്റെൿ എഡിറ്ററിൽ കാണിക്കുന്ന അതേ ഉള്ളടക്കം ഇതിലും നിങ്ങള്‍ക്കു കാണാം.

ലാറ്റെൿ എഡിറ്ററില്ലാതെയും നിങ്ങള്‍ക്ക് പിഡിഎഫ് ആക്കി മാറ്റാം, അതിനായി ടെര്‍മിനൽ/കമാന്‍ഡ് ലൈൻ
ഉപയോഗിക്കണം. അതുപയോഗിച്ചു പരിചയമില്ലെങ്കിൽ സാരമില്ല, വിട്ടേക്കുക. പരിചയമുണ്ടെങ്കിൽ നിങ്ങളുടെ
`.tex` പ്രമാണസ്രോതസ്സ് ഉള്ള ഡയരക്ടറിയിൽ നിന്ന്

`pdflatex first`

എന്നോ

`pdflatex first.tex`

എന്നോ പ്രവര്‍ത്തിപ്പിച്ച് പിഡിഎഫ് പ്രമാണം നിര്‍മ്മിക്കാം (നിങ്ങളുടെ സ്രോതസ്സിന്റെ പേരു് `first` എന്നല്ലെങ്കിൽ
അതിനനുസരിച്ച് മാറ്റുക. വിടവോ മറ്റു വിശേഷ അക്ഷരങ്ങളോ സ്രോതസ്സിന്റെ പേരിൽ ഉപയോഗിക്കാതിരിക്കാൻ ശ്രദ്ധിക്കുക).
`.tex` എന്ന വാലറ്റം നല്കണമെന്നു് നിര്‍ബന്ധമില്ല എന്നു ശ്രദ്ധിച്ചാലും; മറിച്ച് സ്പഷ്ടമാക്കിയില്ലെങ്കിൽ സ്രോതസ്സുകൾ
`.tex` എന്നതിലവസാനിക്കും എന്നു് ലാറ്റെൿ സ്വയം അനുമാനിക്കും.

## സവിശേഷ അക്ഷരങ്ങൾ

ലാറ്റെക്കിൽ സവിശേഷ അര്‍ത്ഥമുള്ള ഏതെങ്കിലും അക്ഷരം നിങ്ങള്‍ക്ക് ചിത്രീകരിക്കണമെങ്കിൽ മിക്കതിനും മുന്നിൽ ഒരു
'ബാക്ക്സ്ലാഷ്' ചിഹ്നം ചേര്‍ത്താൽ മതിയാകും, ഉദാഹരണത്തിനു് `{` എന്നു അച്ചടിയിൽ കാണാൻ `\{`
എന്നുപയോഗിച്ചാൽ മതി. എന്നാൽ ചുരുക്കം ചില അക്ഷരങ്ങള്‍ക്കു് അല്പം നീളമുള്ള ആജ്ഞകൾ തന്നെ ഉപയോഗിക്കണം:


| ചിഹ്നം | ചെറിയ ആജ്ഞ <br><small>(ഗണിതത്തിലും പാഠത്തിലും)</small> | നീണ്ട ആജ്ഞ <br><small>(പാഠത്തിൽ മാത്രം)</small> |
| --- | --- | --- |
| `{`    | `\{`          | `\textbraceleft`  |
| `}`    | `\}`          | `\textbraceright` |
| `$`    | `\$`          | `\textdollar`     |
| `%`    | `\%`          |                   |
| `&`    | `\&`          |                   |
| `#`    | `\#`          |                   |
| `_`    | `\_`          | `\textunderscore` |
| ``\``  |               | `\textbackslash`  |
| `^`    |               | `\textasciicircum`|
| `~`    |               | `\textasciitilde` |

അവസാനത്തെ മൂന്നു് ചിഹ്നങ്ങള്‍ക്കും ചെറു ആജ്ഞകളില്ല; കാരണം വരിമുറിക്കുന്നതിനാണു് `\\` ഉപയോഗിക്കുന്നത്,
ഉച്ചാരണചിഹ്നങ്ങൾ അക്ഷരങ്ങള്‍ക്കു മേലെ ഇടുവാനാണു് `\~`, `\^` എന്നിവ ഉപയോഗിക്കുന്നത്.

