---
layout: "lesson"
lang: "ml"
title: "കൂടുതലറിയാൻ: ലാറ്റെൿ ഉപയോഗിക്കുന്നതു്"
description: "ലാറ്റെൿ എന്തെന്നും ഏതൊക്കെ എന്‍ജീനുകളിലാണ് അതു പ്രവര്‍ത്തിക്കുന്നതെന്നും ഈ പാഠത്തിൽ കൂടുതലായി അറിയാം."
toc-anchor-text: "കൂടുതലറിയാൻ: ലാറ്റെൿ ഉപയോഗിക്കുന്നതു്"
---

നമ്മുടെ മിക്ക ഉദാഹരണങ്ങളും വിന്യസിക്കാൻ `latex` എന്നു പേരുള്ള പ്രവര്‍ത്തകമല്ല നമ്മളുപയോഗിക്കാൻ
പോകുന്നത്, പകരം `pdflatex` എന്ന ഒന്നാണു്. `latex` പ്രോഗ്രാമിന്റെ 'പിന്തുടര്‍ച്ചക്കാരായ' കുറേ
പ്രോഗ്രാമുകളുടെ കുടുംബത്തിൽ പെട്ട ഒന്നാണിതു്. ഞങ്ങൾ `pdflatex` തിരഞ്ഞെടുക്കാൻ കാരണം അതു്
വ്യാപകമായി ഉപയോഗിക്കപ്പെടുന്നതു കൊണ്ടും നേരിട്ട് പിഡിഎഫ് പ്രമാണങ്ങൾ നിര്‍മ്മിക്കുന്നതു കൊണ്ടുമാണു്.

## രൂപഘടനകളും എന്‍ജിനുകളും

അല്പം [മുമ്പ്](more-01) വിവരിച്ചതു പോലെ, റ്റെൿ എന്നറിയപ്പെടുന്ന ഒരു സംവിധാനത്തിനു മുകളിലാണു്
ലാറ്റെൿ നിര്‍മ്മിച്ചിരിക്കുന്നതു്. ലാറ്റെക്കിനെ ഒരു 'രൂപഘടന' (format) എന്നാണു നാം വിശേഷിപ്പിക്കുക,
എന്തെന്നാൽ റ്റെക്കിനു് മനസ്സിലാവുന്ന ഒരു കൂട്ടം മാക്രോകളുടെ (നിര്‍ദ്ദേശങ്ങളും ആജ്ഞകളും) സഞ്ചയമാണതു്
എന്നതു കൊണ്ടുതന്നെ. നിങ്ങൾ `pdflatex` പ്രവര്‍ത്തിപ്പിക്കുമ്പോൾ _യഥാര്‍ത്ഥത്തിൽ_ 'pdfTeX' എന്ന
ഒരു പ്രോഗ്രാം ഒരു 'ലാറ്റെൿ രൂപഘടന' മുന്‍കൂറായി നിറച്ച് പ്രവര്‍ത്തിപ്പിക്കുക്കയാണു് ചെയ്യുന്നതു്. pdfTeX
പ്രോഗ്രാമിനെ നമ്മൾ വിശേഷിപ്പിക്കുന്നതു് ഒരു _എന്‍ജിൻ_ ആണെന്നാണു്; അതായതു് റ്റെൿ നിര്‍ദ്ദേശങ്ങൾ
മനസ്സിലാക്കാൻ സാധിക്കുന്ന ഒരു പ്രോഗ്രാം എന്നു്.

ഇക്കാലത്തു് പ്രചാരത്തില്ലുള്ള മൂന്നു് എന്‍ജിനുകളുണ്ട്:

- പിഡിഎഫ്‌റ്റെൿ (pdfTeX)
- സീറ്റെൿ (XeTeX)
- ലുവാറ്റെൿ (LuaTeX)

[സീറ്റെക്കും ലുവാറ്റെക്കും](lesson-14) നമ്മൾ പിന്നീട് വിശദമായി പരിചയപ്പെടും: ഇപ്പോൾ അറിഞ്ഞിരിക്കേണ്ട
പ്രധാന കാര്യമെന്തെന്നാൽ ഇവ രണ്ടിനും ഓപ്പറേറ്റിംഗ് പ്രവര്‍ത്തകത്തിൽ ലഭ്യമായ അക്ഷരസഞ്ചയങ്ങൾ ഉപയോഗിക്കാൻ
സാധിക്കും, പിഡിഎഫ്‌റ്റെക്കിനു് സാധിക്കില്ല എന്നതാണു്.

നിങ്ങൾ ജപ്പാനിലാണെങ്കിലോ ധാരാളം ജാപ്പനീസ് എഴുതുന്നയാളാണെങ്കിലോ പിറ്റെൿ (pTeX), അപ്‌റ്റെൿ (upTeX)
എന്നിവയുമായി പരിചയമുണ്ടായേക്കാം. ഇവ (ജാപ്പനീസ് എഴുതുന്ന ഒരു രീതിയിൽ) കുത്തനെയുള്ള പാഠവിന്യാസം
നടത്താൻ സാധിക്കുന്ന വിശേഷപ്പെട്ട എന്‍ജിനുകളാണു്. ലുവാറ്റെക്കിനും അതൊരുപാടു് ചെയ്യാൻ സാധിക്കും, പക്ഷേ
അപ്‌റ്റെൿ ആണു് നിലവിൽ ജാപ്പനീസിനുപയോഗിക്കുന്നതിൽ ഏറ്റവും പ്രചാരമുള്ള എന്‍ജിന്‍.
