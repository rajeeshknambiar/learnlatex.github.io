---
layout: "lesson"
lang: "ml"
title: "പ്രശ്നങ്ങൾ കൈകാര്യം ചെയ്യുന്ന രീതി"
description: "ലാറ്റെൿ പ്രമാണങ്ങളിൽ പതിവായ ചില പ്രശ്നങ്ങളും അവയുടെ അര്‍ത്ഥവും പരിഹാരമാര്‍ഗ്ഗങ്ങളും ഈ പാഠത്തിൽ പരിചയപ്പെടാം."
toc-anchor-text: "പ്രശ്നനിർദ്ധാരണം"
toc-description: "അപ്രതീക്ഷിത പ്രശ്നങ്ങളെ കൈകാര്യം ചെയ്യുന്നത്."
---

# പ്രശ്നങ്ങൾ കൈകാര്യം ചെയ്യുന്ന രീതി

<span
  class="summary">ലാറ്റെൿ പ്രമാണങ്ങളിൽ കാണാവുന്ന പൊതുവായ ചില പ്രശ്നങ്ങളും അവയുടെ അര്‍ത്ഥവും പരിഹാരമാര്‍ഗ്ഗങ്ങളും ഈ പാഠത്തിൽ പരിചയപ്പെടാം.</span>

സാധാരണ വേഡ് പ്രൊസസ്സറുകളിൽ നിന്നു് വ്യത്യസ്തമായി, പ്രോഗ്രാമിങ് ഭാഷകളുടെ കംപൈലറിനു
സമാനമായ തിരുത്തു്/പരിവര്‍ത്തനം/കാഴ്ച എന്ന രീതിയാണു് ലാറ്റെക്കിനുള്ളതു്. പ്രോഗ്രാമിങിലേതു പോലെ
ഇന്‍പുട്ടിൽ തെറ്റുകൾ വരുമ്പോൾ ലഭിക്കുന്ന പ്രശ്നസന്ദേശങ്ങളെ മനസ്സിലാക്കി പ്രശ്നം പരിഹരിക്കാവുന്നതാണു്.


## പതിവു പ്രശ്നങ്ങൾ

ചില പതിവു പ്രശ്നങ്ങളുടെ ഉദാഹരണങ്ങൾ ഈ താളിൽ വിശദീകരിക്കുന്നുണ്ട്. ഓരോ ഉദാഹരണത്തിലും
പ്രശ്നസന്ദേശത്തിന്റെ മാതൃകയെപ്പറ്റിയും ചര്‍ച്ച ചെയ്യുന്നുണ്ട്.

ഊ ഉദാഹരണങ്ങൾ ഉപയോഗിച്ചു നോക്കുകയും പ്രമാണം തിരുത്തി അതിലെ പ്രശ്നങ്ങൾ പരിഹരിക്കാൻ
ശ്രമിക്കുകയും ചെയ്യുന്നതു് വിജ്ഞാനപ്രദമായിരിക്കും.


### pdflatex not found

തുടക്കത്തിൽ തന്നെ:

```
'pdflatex' is not recognized as an internal or external command,
operable program or batch file.
```
{: .noedit :}

എന്നു വിന്‍ഡോസിലും

```
bash: pdflatex: command not found
```
{: .noedit :}

എന്നു ഗ്നു/ലിനക്സിലും പലരും കാണുന്ന ഒരു പ്രശ്നസന്ദേശമാണിതു്.

ഇതു് ഒരു ടെൿ പ്രശ്നമല്ല, പകരം ഓപ്പറേറ്റിംഗ് പ്രവര്‍ത്തകത്തിൽ ടെൿ ഇന്‍സ്റ്റാൾ ചെയ്യാതിരിക്കുകയോ
എവിടെയാണു് ഇന്‍സ്റ്റാൾ ചെയ്തെന്നു് അറിയാതിരിക്കുകയോ ചെയ്യുമ്പോഴുള്ള പ്രശ്നമാണു്. ഒരു സാധാരണ പിഴവു്
ടെൿവര്‍ക്സ് അല്ലെങ്കിൽ ടെൿഷോപ് പോലെ ഒരു _എഡിറ്റർ_ മാത്രം ഇന്‍സ്റ്റാൾ ചെയ്യുകയും ടെൿലൈവോ
മിൿടെക്കോ പോലെ ഒരു ടെൿ സംവിധാനം ഇന്‍സ്റ്റാൾ ചെയ്യാൻ വിട്ടുപോവുകയും ചെയ്യുക എന്നതാണു്.


### ഒരു ടെൿ പ്രശ്നസന്ദേശത്തിന്റെ പരിശോധനാരീതി

```latex
\documentclass{article}
\usepackage[T1]{fontenc}

\newcommand\mycommand{\textbold{hmmm}}

\begin{document}

My command is used here \mycommand.

\end{document}
```

ലോഗ് ഫയലിൽ കുറേ വരികളുള്ള ഒരു സന്ദേശം ഈ പ്രമാണം പ്രവര്‍ത്തിപ്പിക്കുമ്പോൾ കാണാം:

```
! Undefined control sequence.
\mycommand ->\textbold 
                       {hmmm}
l.8 My command is used here \mycommand
                                      .
? 
```
{: .noedit :}

* ആശ്ചര്യചിഹ്നം `!` കൊണ്ട് അടയാളപ്പെടുത്തിയ ഒന്നാമത്തെ വരിയിൽ, പ്രശ്നത്തിന്റെ പൊതുസ്വഭാവം
  സ്പഷ്ടമാക്കിയിരിക്കുന്നു (ഈ സംഭവത്തിൽ   നിര്‍വ്വചിക്കപ്പെടാത്ത ആജ്ഞ `undefined command` എന്ന്).
* അടുത്ത രണ്ടു വരികൾ കാണിക്കുന്നതു് ടെൿ ഇന്‍പുട്ടിലെ ഏതു വരി വായിക്കുമ്പൊഴാണു് പ്രശ്നം സംഭവിച്ചതു്
  എന്നാണു്. ആ വരിയിൽ ടെൿ എവിടം വരെ എത്തിയിട്ടുണ്ട് എന്നതു്, ഇന്‍പുട്ടിലെ വരി അവിടെ വച്ച് മുറിച്ചു
  കൊണ്ട് സൂചിപ്പിച്ചിരിക്കുന്നു. ഇവിടെ നിർവ്വചിക്കപ്പെടാത്ത ആജ്ഞ എന്നതു് പ്രശ്നസന്ദേശത്തിലെ വരി മുറിച്ചതിനു്
  തൊട്ടുമുമ്പുഉള്ള സംജ്ഞയാണു്: `\textbold`. വരി മുറിച്ചതിനു ശേഷം കാണുന്ന  `{hmmm}` എന്നതു്
  തൊട്ടുമുന്നിലെ ആജ്ഞയുടെ വാദം (argument) ആയി കരുതി വായിച്ചതും എന്നാൽ ടെൿ ഉപയോഗിക്കാൻ
  ആരംഭിച്ചിട്ടില്ലാത്തതുമായ സംജ്ഞകളാണു്.
* പൊതുവേ ഇന്‍പുട്ടിലെ പ്രസ്തുത വരിക്കു സമീപമുള്ള, സന്ദര്‍ഭം മനസ്സിലാക്കാൻ സഹായിക്കുന്ന ചില വരികളും കാണപ്പെടാം
* അവസാനത്തെ വരി തുടങ്ങുന്നതു് ആ വരിയുടെ ക്രമസംഖ്യയ്ക്കു മുമ്പ് `l.` എന്നു ചേര്‍ത്തതു വച്ചാണു്.
  അതിനു തുടര്‍ച്ചയായി പ്രശ്നത്തിനു കാരണമായ സ്രോതസ്സിലെ വരിയുടെ ഉള്ളടക്കവും.
  
* ഏറ്റവും ഒടുവിലെ വരി `?` എന്നാണു്. സമ്പര്‍ക്കം പുലര്‍ത്താവുന്ന രീതിയിലാണു് ടെൿ പ്രവർത്തിപ്പിക്കുന്നതെങ്കിൽ
  ഇവിടെ നിര്‍ദ്ദേശങ്ങൾ നല്കി തുടർന്നു പ്രവര്‍ത്തിപ്പിക്കാവുന്നതാണു്, പക്ഷേ മിക്ക എഡിറ്ററുകളും ഓണ്‍ലൈൻ
  സംവിധാനങ്ങളും ഒരു പ്രശ്നം കാണുമ്പോൾ അവിടെ നിര്‍ത്താതെ തുടര്‍ന്നും പ്രവര്‍ത്തിപ്പിക്കാനുള്ള മട്ടിലാണു്
  ടെൿ ക്രമപ്പെടുത്തിയിരിക്കുന്നതു്. സമ്പര്‍ക്കം സാദ്ധ്യമാവുന്ന രീതിയാണു് ടെൿ പ്രവര്‍ത്തിപ്പിക്കുന്നതെങ്കിൽ ഇവിടെ
  `s` എന്നു് ടൈപ്പു് ചെയ്താൽ പ്രശ്നങ്ങളിൽ നിശ്ചലമാകാതെ തുടരാൻ സാധിക്കുന്നതാണു്.

ആജ്ഞ നിര്‍വ്വചിച്ചിരിക്കുന്ന സ്ഥലത്ത് പ്രശ്നമൊന്നും ടെൿ കണ്ടില്ലെന്നതു് ശ്രദ്ധിക്കുക. `\mycommand` നിര്‍വ്വചിക്കുകയും
എന്നാൽ ഉപയോഗിക്കാതിരിക്കുകയുമാണെങ്കിൽ ഒരു പ്രശ്നവും അറിയിക്കുകയുമില്ല. പ്രശ്നം ചൂണ്ടിക്കാണിച്ചതു് എട്ടാമത്തെ
വരിയിലാണെങ്കിലും "യഥാര്‍ത്ഥ" പ്രശ്നം നാലാമത്തെ വരിയിലെ നിര്‍വ്വചനത്തിലാണു്. ആയതിനാൽ, പ്രശ്നത്തിന്റെ മുഴുവൻ
സന്ദേശവും വായിക്കുകയെന്നതു് പ്രധാനമാണു്.

ചില എഡിറ്ററുകളിൽ പ്രശ്നസന്ദേശത്തിന്റെ സംക്ഷിപ്തം മാത്രമേ കാണിക്കാറുള്ളൂവെന്ന കാര്യം ഓര്‍മ്മയിൽ വയ്ക്കുക.
ഇതു് തീര്‍ത്തും തെറ്റിദ്ധാരണാജനകമാവാം, പ്രത്യേകിച്ച്

`line 8: undefined command: ...\mycommand`

എന്നു മാത്രം കണ്ടാൽ `\mycommand` നിര്‍വ്വചിച്ചിട്ടേയില്ല എന്നു മാത്രമേ ഒറ്റനോട്ടത്തിൽ തോന്നുകയുള്ളൂ.


### ജോടിയില്ലാത്ത വക്രാവരണചിഹ്നങ്ങൾ (braces)


```latex
\documentclass{article}
\usepackage[T1]{fontenc}

\usepackage[leqno}{amsmath}

\begin{document}

\end{document}
```

ഇവിടത്തെ പ്രശ്നം ഐച്ഛികവാദങ്ങളുടെ അവസാനം സൂചിപ്പിക്കുന്നതിനു് `]` ചിഹ്നത്തിനു പകരം
ജോടിയില്ലാത്ത `}` ചിഹ്നം ഉപയോഗിച്ചുവെന്നാണു്. അടയ്ക്കുന്ന വക്രാവരണചിഹ്നം കാരണം
ലാറ്റെക്കിന്റെ ഐച്ഛിക വിശകലനം തെറ്റുകയും ആന്തരികമായ എന്നാൽ ഒട്ടും സഹായകരമല്ലാത്ത
ഒരു പ്രശ്നസന്ദേശം ലഭിക്കുകയും ചെയ്യുന്നു:

```
! Argument of \@fileswith@ptions has an extra }.
```
{: .noedit :}

പ്രശ്ന വിശദാംശങ്ങൾ സഹായകരമല്ലെങ്കിലും തുടര്‍ന്നു വരുന്ന രണ്ടു വരികൾ പ്രശ്നത്തിനു കാരണമായ
സ്ഥലം (ടെൿ വായിച്ചിടത്തോളം) അവിടെ വച്ച് വരിമുറിച്ചു കൊണ്ട് കൃത്യമായും അടയാളപ്പെടുത്തിയിരിക്കുന്നു:

```
l.4 \usepackage[leqno}
                      {amsmath}
```
{: .noedit :}


### ഇല്ലാത്ത പ്രമാണങ്ങൾ

```latex
\documentclass{article}
\usepackage[T1]{fontenc}

\usepackage{amsmathz}

\begin{document}

\end{document}
```

ഇതു് താഴെ തന്നിരിക്കുന്ന പ്രശ്നത്തിനു കാരണമാവുന്നു:

```
! LaTeX Error: File `amsmathz.sty' not found.
```
{: .noedit :}

കുറിപ്പു്: ഈ പ്രശ്നം രണ്ടു കാരണങ്ങൾ കൊണ്ടു സംഭവിക്കാം; ഇവിടെയുള്ളതു പോലെ ലഘുവായ ഒരു
അക്ഷരത്തെറ്റു കാരണമോ (അക്ഷരത്തെറ്റു് തിരുത്തി പരിഹരിക്കാവുന്നതു്) അല്ലെങ്കിൽ ശരിക്കും ആ ഫയൽ
കംപ്യൂട്ടറിൽ ഇല്ലാത്തതു കാരണമോ (അതുള്‍പ്പെടുന്ന പൊതിക്കെട്ട് ഇന്‍സ്റ്റാൾ ചെയ്താൽ പരിഹരിക്കാവുന്നതു്).


### പ്രദര്‍ശക ഗണിതത്തിലെ ഒഴിഞ്ഞ വരികൾ

```latex
\documentclass{article}
\usepackage[T1]{fontenc}

\begin{document}

Some text
\begin{equation}

  1=2

\end{equation}

\end{document}
```

എന്നതു് അല്പം ദുര്‍ഗ്രഹമായ പ്രശ്നസന്ദേശമാണു് നല്കുന്നതു്:

```
! Missing $ inserted.
```
{: .noedit :}

പക്ഷേ പരിഹാരം ലളിതമാണു്: ഗണിത പരിസരങ്ങള്‍ക്കകത്ത് ഒഴിഞ്ഞ വരികൾ അനുവദനീയമല്ല,
അവ നീക്കം ചെയ്യുക.

## അഭ്യാസം

തന്നിരിക്കുന്ന ഉദാഹരണങ്ങളിലെ പ്രശ്നങ്ങൾ പരിഹരിക്കുക.

പലവിധത്തിലുള്ള പ്രശ്നങ്ങളുള്ള ചെറിയ പ്രമാണങ്ങൾ നിര്‍മ്മിച്ച് പ്രശ്നസന്ദേശങ്ങളുടെ രൂപം കുറിച്ചു വയ്ക്കുക.


<script>
  window.addEventListener('load', function(){
      if(editors['pre2'] != null) editors['pre2'].moveCursorTo(3, 31, false);
      if(editors['pre4'] != null) editors['pre4'].moveCursorTo(3, 18, false);
      if(editors['pre7'] != null) editors['pre7'].moveCursorTo(3  , 20, false);
      if(editors['pre9'] != null) editors['pre9'].moveCursorTo(7, 0, false);
  }, false);
</script>
