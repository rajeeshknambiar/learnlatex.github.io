---
layout: "lesson"
lang: "ml"
title: "സഹായക്കുറിപ്പു് ഉപഗോഗിക്കുന്നതും സഹായം തേടുന്നതും"
description: "ലാറ്റെൿ അനുബന്ധ സോഫ്റ്റ്‌വെയറുകളെയും പൊതിക്കെട്ടുകളെയും സംബന്ധിച്ച സഹായക്കുറിപ്പുകളുടെ പ്രധാന ഉറവിടങ്ങളെക്കുറിച്ചും പ്രശ്നം നേരിടുമ്പോൾ എങ്ങനെ സയാഹം തേടണമെന്നും ഈ പാഠത്തിൽ പരിചയപ്പെടാം."
toc-anchor-text: "സഹായവും കുറിപ്പുകളും"
toc-description: "സഹായക്കുറിപ്പു് ഉപയോഗിക്കുന്നതും സഹായം തേടുന്നതും."
---

# സഹായക്കുറിപ്പു് ഉപയോഗിക്കുന്നതും സഹായം തേടുന്നതും

<span
  class="summary">ലാറ്റെൿ അനുബന്ധ സോഫ്റ്റ്‌വെയറുകളെയും പൊതിക്കെട്ടുകളെയും സംബന്ധിച്ച സഹായക്കുറിപ്പുകളുടെ പ്രധാന ഉറവിടങ്ങളെക്കുറിച്ചും പ്രശ്നം നേരിടുമ്പോൾ എങ്ങനെ സഹായം തേടണമെന്നും ഈ പാഠത്തിൽ പരിചയപ്പെടാം.</span>
  
ഒരു പാക്കേജ് അഥവാ പൊതിക്കെട്ടിന്റെയോ, ക്ലാസ്സിന്റെയോ സഹായക്കുറിപ്പുകൾ ലഭ്യമാക്കുവാൻ പല വഴികളുണ്ടു്.


## `texdoc`

ടെൿലൈവോ മിൿടെക്കോ പോലെയുള്ള ഒരു ടെൿ വിതരണം നിങ്ങൾ ഇന്‍സ്റ്റാൾ ചെയ്യുമ്പോൾ സയാഹക്കുറിപ്പുകൾ
കൂടി അതിലുള്‍പ്പെടുത്തിയിട്ടുണ്ടെങ്കിൽ `texdoc` ആജ്ഞ ഉപയോഗിച്ച് ആവശ്യമായ സഹായക്കുറിപ്പ് വായിക്കാം.

താഴെക്കൊടുത്തിരിക്കുന്ന

`texdoc` < _pkg_ >

എന്ന ആജ്ഞ `<pkg>` എന്ന പൊതിക്കെട്ടിന്റെ സഹായക്കുറിപ്പു് തുറക്കും. ലഭ്യമായ എല്ലാ സഹായക്കുറിപ്പുകളും തിരഞ്ഞ്
ഏറ്റവും അനുയോജ്യമെന്നു കരുതുന്ന ഒരെണ്ണം തുറക്കുകയാണു് ഈ ഉപാധി ചെയ്യുന്നതു്. അതു കണ്ടെത്തുന്ന എല്ലാ കുറിപ്പുകളുടെയും
പട്ടിക കാണുവാനും അതിൽ നിന്നു തെരഞ്ഞെടുക്കാനും ഈ ആജ്ഞ ഉപയോഗിക്കാം:

`texdoc -l` < _pkg_ >

## texdoc.org

`texdoc` എന്ന ഉപാധി പോലെ ഉപയോഗിക്കാവുന്ന ഒരു [വെബ്സൈറ്റ്](https://texdoc.org/) ആണിത്. അവിടെ ലഭ്യമായ
സഹായക്കുറിപ്പുകൾ `texdoc -l` ഉപയോഗിച്ചെന്ന പോലെ തിരയുകയും ആവശ്യമുള്ളത് എടുക്കുകയും ചെയ്യാം.

## CTAN

സമ്പൂര്‍ണ്ണ ടെൿ ശേഖര ശൃംഖലയാണു് [CTAN](https://www.ctan.org). ഒട്ടുമീക്ക ലാറ്റെൿ പൊതിക്കെട്ടുകളും
പ്രസിദ്ധപ്പെടുത്തുന്നത് അവിടെയാണു്. ആ സൈറ്റിൽ നിങ്ങള്‍ക്കാവശ്യമുള്ള പൊതിക്കെട്ട് തിരഞ്ഞ് അതിന്റെ സയാഹക്കുറിപ്പ്
പ്രാപ്യമാക്കാം. പൊതുവേ ഏതു പൊതിക്കെട്ടും `ctan.org/pkg/<pkg-name>` എന്ന വിലാസത്തിൽ ലഭ്യമാണ്,
അവിടെയുള്ള  README പ്രമാണവും സഹായക്കുറിപ്പുകളും നോക്കാവുന്നതാണു്.


## ലാറ്റെക്കിനെക്കുറിച്ചുള്ള പുസ്തകങ്ങൾ

ലാറ്റെക്കിനെപ്പറ്റി കൂടുതലറിയാൻ സഹായകമായ അനവധി പുസ്തകങ്ങളുണ്ടു്. തുടക്കക്കാരെന്ന നിലയ്ക്ക് ധാരാളം മനസ്സിലാക്കുവാൻ
ഞങ്ങളിവിടെ വിവരിച്ചതിനേക്കാളധികം വിവരങ്ങളടങ്ങിയ, തുടക്കക്കാര്‍ക്കുള്ള ഒരു ചിട്ടയായ സഹായഗ്രന്ഥം ഉപകരിക്കും.
കൂടുതൽ വിവരങ്ങളും ശുപാര്‍ശകളുമടങ്ങിയ അവലംബവും നോക്കുക.

ലാറ്റെൿ സംഘത്തിലെ അംഗങ്ങൾ തന്നെ എഴുതിയ [പുസ്തകങ്ങളുടെ ഒരു പട്ടിക](https://www.latex-project.org/help/books/)
ഉണ്ട്. ഏറ്റവും ശ്രദ്ധേയമായതു് [Lamport's official
guide](https://www.informit.com/store/latex-a-document-preparation-system-9780201529838),
സമഗ്രമായ [LaTeX Companion](https://www.informit.com/store/latex-companion-9780201362992)
എന്ന പുസ്തകങ്ങളാണ്.

ലാറ്റെൿ പഠിക്കാൻ സഹായിക്കുന്ന മറ്റു ചില പുസ്തകങ്ങൾ ഇതാ:

- ഹെല്‍മുട്ട് കോപ്കയും പാട്രിൿ ഡാലിയും ചേര്‍ന്നെഴുതിയ [_Guide to
  LaTeX_](https://www.informit.com/store/guide-to-latex-9780132651714): ഇ-ബുക്ക് ലഭ്യമാണു്
- നികൊളാ ടാല്‍ബോട് എഴുതിയ [_LaTeX for Complete Novices_](https://www.dickimaw-books.com/latex/novices/):
  സൗജന്യ ഇ-ബുക്കും ചെറിയ വിലയുള്ള അച്ചടിപ്പതിപ്പും ലഭ്യമാണു്
- നികൊളാ ടാല്‍ബോട് എഴുതിയ [_Using LaTeX to write a PhD
  thesis_](https://www.dickimaw-books.com/latex/thesis/):
  സൗജന്യ ഇ-ബുക്കും ചെറിയ വിലയുള്ള അച്ചടിപ്പതിപ്പും ലഭ്യമാണു്
- സ്റ്റെഫാൻ കോട്ട്‌വിച് എഴുതിയ [_LaTeX Beginner's Guide_](https://www.packtpub.com/gb/hardware-and-creative/latex-beginners-guide):
  ഇ-ബുക്കും അച്ചടിപ്പതിപ്പും ലഭ്യമാണു്
- മാര്‍ൿ വാന്‍  ഡോംഗൻ എഴുതിയ [_LaTeX and Friends_](https://www.springer.com/gp/book/9783642238154):
  ഇ-ബുക്കും അച്ചടിപ്പതിപ്പും ലഭ്യമാണു്

## സഹായം തേടുന്നതു്

ലാറ്റെൿ സംബന്ധിച്ച ചോദ്യങ്ങൾ ചോദിക്കാവുന്ന അനവധി ഓണ്‍ലൈൻ ചര്‍ച്ചാവേദികളുണ്ട്; ഇക്കാലത്ത് ഏറ്റവും
പ്രചാരമുള്ളത് [TeX - LaTeX StackExchange](https://tex.stackexchange.com) ആവും.
എന്തു ചോദ്യം ചോദിക്കുന്നതിനും മുമ്പെ നിങ്ങളുടെ ഉദാഹരണം വളരെ വ്യക്തമാക്കണം: 'പ്രശ്നമുള്ള ഏറ്റവും ചെറിയ പ്രമാണം'
അഥവാ 'minimal working example' (MWE) എന്നാണിതറിയപ്പെടുന്നതു്. ഇതിനര്‍ത്ഥം ആ കോഡ് ശരിയായി
പ്രവര്‍ത്തിക്കണം എന്നല്ല (അങ്ങനെയെങ്കിൽ നിങ്ങൾക്ക് ചോദ്യമുണ്ടാകില്ലല്ലോ!), പകരം പ്രശ്നം വളരെ വ്യക്തമാക്കുന്ന
ഏറ്റവും ചുരുങ്ങിയ കോഡ് ഉണ്ടാക്കാൻ നിങ്ങൾ പരമാവധി ശ്രമിക്കണം എന്നാണു്. പ്രശ്നം വ്യക്തമാക്കുന്ന ഏറ്റവും ചുരുങ്ങിയ
ഉള്ളടക്കം മാത്രം ഉള്‍പ്പെടുത്തുവാൻ ശ്രദ്ധിക്കുക.


### പ്രശ്നമുള്ള ഏറ്റവും ചെറിയ പ്രമാണം (MWE) ഉണ്ടാക്കുന്നതു്

എങ്ങനെയാണു് ഒരു MWE ഉണ്ടാക്കുക? സാധാരണ ഏറ്റവുമെളുപ്പം താഴെ കൊടുത്തിരിക്കുന്നതിൽ നിന്നു തുടങ്ങി

```latex
\documentclass{article}
\usepackage[T1]{fontenc}
\begin{document}
Text
\end{document}
```

എന്നിട്ട് പ്രശ്നം കാണിക്കുന്നതു വരെ ഓരോ വരിയായി ചേര്‍ക്കുക എന്നതാണു്. നിങ്ങളുടെ യഥാര്‍ത്ഥ പ്രമാണം
'ചെത്തിക്കുറയ്ക്കാൻ' ശ്രമിക്കാം, പക്ഷേ അതൊരുപാടു സമയമെടുത്തേക്കും.

<p 
  class="hint">താൾ മുറിക്കുന്നതിലോ മറ്റോ ഉള്ള പ്രശ്നങ്ങൾ കാണിക്കുവാനായി ഒരുപാട് പാഠഭാഗം ആവശ്യമാണെങ്കിൽ
  <code>lipsum</code> പോലുള്ള പൊതിക്കെട്ടുകളുപയോഗിച്ച് അര്‍ത്ഥമില്ലാത്ത ഉള്ളടക്കമുണ്ടാക്കാം, അതുവഴി പരീക്ഷണ
  പ്രമാണം ചെറുതായി നിലനിര്‍ത്താം.</p>


### ലോഗ് പ്രമാണം

പ്രശ്നം കണ്ടെത്താൻ വളരെ സഹായകരമായ ഒന്നാണു് ലോഗ് പ്രമാണം. ഓരോ പ്രാവശ്യം ലാറ്റെൿ പ്രവര്‍ത്തിപ്പിക്കുമ്പോഴും
ഈ ഫയൽ ഉണ്ടാകും. ഇതിന്റെ പേര് നിങ്ങളുടെ പ്രമാണത്തിന്റെ പേരിനവസാനം `.log` എന്നു ചേര്‍ത്തതായിരിക്കും,
ഉദാ: `leave-letter.log`.

<p 
  class="hint">ലോഗ് പ്രമാണം ഏതു ഫയലാണെന്നു തിരിച്ചറിയാൻ നിങ്ങളുടെ ഓപ്പറേറ്റിംഗ് പ്രവര്‍ത്തകത്തിന്റെ
  സമ്പര്‍ക്കമുഖ സജ്ജീകരണങ്ങളനുസരിച്ച്  'show extensions' എന്നതു് ക്രമപ്പെടുത്തേണ്ടി വന്നേക്കാം.</p>
  
ലോഗ് പ്രമാണത്തിൽ എല്ലായ്പോഴും മുഴുവൻ പ്രശ്നസന്ദേശങ്ങളും കാണാം. ലാറ്റെക്കിലെ പ്രശ്നസന്ദേശങ്ങൾ നിങ്ങള്‍ക്കു് സഹായകരമാകുവാൻ
ശ്രമിക്കും, പക്ഷേ അവ വേഡ് പ്രൊസസ്സറുകളിലേതു പോലെയാവണമെന്നില്ല.

<p 
  class="hint">ചില എഡിറ്ററുകൾ പ്രശ്നസന്ദേശങ്ങളുടെ പ്രധാന ഭാഗങ്ങൾ മറച്ചു വയ്ക്കാം, അതിനാൽ പ്രശ്നസന്ദേശങ്ങൾ
  പൂര്‍ണ്ണമായി ഒറ്റനോട്ടത്തിൽ കാണണമെന്നില്ല.</p>

നിങ്ങളുടെ എന്തെങ്കിലും പ്രശ്നം പരിഹരിക്കണമെന്നുണ്ടെങ്കിൽ ലാറ്റെൿ വിദഗ്ദ്ധർ പലപ്പോഴും ലോഗ് പ്രമാണത്തിന്റെ പകര്‍പ്പു് ആവശ്യപ്പെടാറുണ്ട്. 


### കൂടുതലറിയാൻ

അവസാനമായി, ഈ പരിചയപ്പെടുത്തലിൽ പരാമര്‍ശിച്ചിട്ടില്ലാത്ത വിവിധ വിഷയങ്ങൾ ഉള്‍പ്പെടുന്ന ഒരു
[ചെറു ഉദാഹരണങ്ങളുടെ പ്രദര്‍ശനവും](./extra-01) അവയോടനുബന്ധിച്ച ലാറ്റെൿ പൊതിക്കെട്ടുകളും
ഞങ്ങൾ ലഭ്യമാക്കിയിട്ടുണ്ടു്.
