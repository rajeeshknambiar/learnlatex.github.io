---
layout: "lesson"
lang: "ml"
title: "കൂടുതലറിയാൻ: ലാറ്റെൿ എന്താണു്, അതെങ്ങനെ പ്രവര്‍ത്തിക്കുന്നു?"
description: "ലാറ്റെക്കിന്റെ ചരിത്രത്തെപ്പറ്റിയും ലഭ്യമായ മറ്റു വിധാനങ്ങളെപ്പറ്റിയും കൂടുതൽ പശ്ചാത്തല വിവരങ്ങൾ 
പാഠത്തിൽ വിശദീകരിക്കുന്നു."
toc-anchor-text: "കൂടുതലറിയാൻ: ലാറ്റെൿ എന്താണു്, അതെങ്ങനെ പ്രവര്‍ത്തിക്കുന്നു?"
---

'ലാ', 'റ്റെൿ' എന്ന രണ്ടു് ഭാഗങ്ങൾ ചേര്‍ന്നതാണു് 'ലാറ്റെൿ' എന്ന പദം. ഇവ രണ്ടും എങ്ങനെ വന്നുവെന്ന്
താഴെ ചുരുക്കി വിവരിക്കാം.

സ്റ്റാന്‍ഫഡ് യൂനിവേഴ്സിറ്റിയിൽ പ്രഫസറായ ഡോണള്‍ഡ് ക്നുതു് ആണു് റ്റെൿ ആദ്യമായി വികസിപ്പിച്ചതു്.
TAOCP എന്നുകൂടി അറിയപ്പെടുന്ന *The Art of Computer Programming* പുസ്തകസഞ്ചയത്തിന്റെ
ഗ്രന്ഥകര്‍ത്താവ് എന്ന നിലയിൽ വിഖ്യാതനാണ് ക്നുതു്. അച്ചടി പരമ്പരാഗതമായ ലോഹഅച്ചുകൂടത്തിൽ നിന്നു്
ഫോട്ടോടൈപ്‌സെറ്റിങ് എന്ന സങ്കേതത്തിലേക്ക് മാറിക്കൊണ്ടിരിക്കുന്ന കാലഘട്ടത്തിൽ, 1973ൽ ആ പുസ്തകങ്ങളുടെ
പുതിയ പതിപ്പുകൾ തയ്യാറാക്കുകയായിരുന്നു. ക്നുത്തിനു് പുതിയ സങ്കേതത്തിലിറക്കിയ പതിപ്പുകളുടെ അച്ചടിയുടെ
നിലവാരം ഒട്ടും സ്വീകാര്യമായി തോന്നിയില്ല. അദ്ദേഹം തനതായ ഒരു കംപ്യൂട്ടർ അധിഷ്ഠിത പാഠവിന്യാസ
സംവിധാനം നടപ്പിലാക്കാൻ തീരുമാനിച്ചു.
 
1977 മെയ് മാസത്തിൽ റ്റെക്കിന്റെ നിര്‍മ്മാണം ആരംഭിച്ചു.

റ്റെക്കിന്റെ ആദ്യരൂപം ഉപയോഗിക്കുവാൻ സങ്കീര്‍ണ്ണമായിരുന്നു, ക്നുതു് പോലും തന്റെ പുസ്തകം റ്റെക്കിൽ
തയ്യാറാക്കുന്ന ജോലി ലളിതമാക്കാൻ നിരവധി 'മാക്രോ'കൾ ഉപയോഗിച്ചു. ലെസ്‌ലി ലാംപര്‍ട്ട് എന്ന
കംപ്യൂട്ടർ ശാസ്ത്രജ്ഞനും റ്റെൿ ഉപയോഗം ലളിതമാക്കുന്ന ഒരു സംഘം മാക്രോകൾ വികസിപ്പിക്കുകയും
അതിനെ “ലാറ്റെൿ” എന്നു വിളിക്കുകയും ചെയ്തു.

ഇന്ന് റ്റെൿ ഉപയോഗിക്കാനുള്ള ഏറ്റവും പ്രചാരമുള്ള മാര്‍ഗ്ഗമാണു് ലാറ്റെൿ. മറ്റൊരു വഴിയാണു്
[കോണ്‍ടെക്സ്റ്റ്](https://www.contextgarden.net/).
